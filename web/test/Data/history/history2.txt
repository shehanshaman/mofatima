අප ග්‍රාමයේ කතෝලික ජනතාවට තම ආගමික කටයුතු සඳහා සැතපුම් දෙකක් පමණ දුර ගෙවා දළුගම දේවස්ථානය වෙත යාමට සිදු වූ බැවින් එය ඉමහත් දුෂ්කරතාවයක් ලෙස සියල්ලන්ටම දැනී තිබුණි. එම නිසා ගමට දේවස්ථානයක අවැසි බව දන්වා කළ ඉල්ලීමට සවන් යොමු කිරීමෙ ප්‍රතිඵලයක් වශයෙන් එවක දලුගම මීසම්පාලනාධිපති පියතුමන් වු මනුවෙල් අපොන්සු පියතුමාගෙන් (1947-1952) මැදිහත්වීමෙන් අප ගමේ ජනතාව විසින් දේවස්ථානයක් ඉදි කිරීමේ කටයුතු ආරමිභ කෙරිණි. දේවස්ථානය ගොඩනැගීමට ගමේ ආකර්ෂණීය වූද සෞන්දර්යාත්මක උද බිම්කඩ පරිත්‍යාගයක් ලෙස ලැබුණි. අක්කර එකයි රෑඩ් එකයි පර්චස් 17.75 ක භූමි ප්‍රමාණය ඉඩම 1948.09.03 දින 407 දරණ ලියැවුණු අදාල ඔප්පුව මගින් පල්ලිය හා පාසල දිකිරීම සඳහා සභාවට පරිත්‍යාග ලෙස පිරිනැමුණි. උස්බිම් සමතලා කරමින් වනපෙත එළිපෙහෙළි කර ගමේ කතෝලික හා බෞද්ධ ජනතාව ඉමහත් තෘප්තියෙනි දේවස්ථානය ගොඩනැගීමේ කටයුතු වලට දායක වූහ. එහි සිටි වනසතුන් හා විෂඝෝර සර්පයන් රත්මලන්දූව වනපෙතට ගාටන්නට ඇත. 
<br><br>
1949.05.13 දින එවකට කොළඹ අගරදගුරු තුමාණන් වූ තොමස් බෙන්ජමින් කුරේ මහහිමිපාණන් උත්සව ශ්‍රීයෙන් දේවස්ථානයට අඩිතාලම දමනු ලැබීය. ගමේ ජනතාවගේ අපරිමිත කැප වීම හේතුවෙනි කඩිනමින් දේව ගෘහය ඉදි වුණු අතර 1949 මක්තොම්බර් 13 වන දින මුල් දේවස්ථානය අගරදගුරුතුමාණන් විසින්ම ප්‍රතම මංගල දිව්‍ය පූජාව පවත්වා ආසිරි ගැන්වීය. පාතිමා මෑණියන්ට කැපකළ දේවස්ථානේ මුල් කාලයේ මැයි සහ ඔක්තෝබර් මාසයන්හි මංගල්‍යය දෙකක් පැවැත්වූ අතර අවට මීසම් වලින් පැමිණි බැතිමතුන් විශාල පිරිසක් දේවස්ථානය අසල ඉඩම්වල වාඩි ඉදිකරගෙන දින ගණන් වන්දනා කටයුතුවලට සහභාගි වූහ. මෙසේ අරමුණ පාතිමා පුදබිම ප්‍රාතිහාර්ය පාමින් බැතිමතුන්ගේ අධ්‍යත්මික හා ශාරීරික අවශ්‍යතා සපුරාලමින් සව්සිරි යෙන් බැබලෙන්නට විය. 