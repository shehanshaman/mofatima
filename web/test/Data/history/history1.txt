අතීත ශ්‍රී විභූතියෙන් ඔප්නැන්වෙන පැරණි නොවන රමණීය තත්ත්වයෙන් හෙබි බුදු සිරිපා ස්පර්ශය ලද කැලණි රාජ්‍ය දලුගම මීසමට අයත් දිප්පිටිගොඩ ග්‍රමය ස්වාභාවික සෞන්දර්යයෙන් අනූන සමෘද්ධිමත් සුන්දර පින්බිමකි. කෙත්වතු වලින් සමන්විතවූ සරු බිමකි. දිප්පිටිගොඩ ග්‍රාමය සුන්දර රැජිනක් පැළඳගත් රන් මාලයක සිරි විදහාලමින්  නාථ ඇළෙන් ද මුදුන් ඇලෙන්ද වට වී විරාජමානව සිටී. පෘතුගීසි ආගමනයත් සමඟ කැළණි අවට කිතුනු ජනතාවක් ද ජීවත් වූ අතර ඔවුන් බෞද්ධ ජනතාවත් සමග සුහදශීලීව ජීවත් වූහ. දිප්පිටිගොඩ ග්‍රාමයද උස්බිම්පෙත මත එකිනෙකට ආසන්නව පල්ලියත් පන්සලක් ඉදිවීම ඔවුහු ඉතා කුළුපගව සහජීවනයෙන් ජීවත් වූ බවට සාක්ෂියයි.