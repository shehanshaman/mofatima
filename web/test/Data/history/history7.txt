පසුව දළුගම මීසම් සේවක වූයේ ගරු සිසිර කුමාර පියතුමාය. සංගීතවේදියකු වූ එතුමා දේවස්ථානය ගායනා කණ්ඩායම නිවැරදි මාවතකට ගෙන එන ලදී. එතුමාගේ සහයක පියතුමා ලෙස පත් වූයේ ගරු තරංග සම්පත් පියතුමාය. මෙම සුසංයෝගයෙන් දිප්පිටිගොඩ දේවස්ථානයට නව කලඑළියක් ලැබුණේය. තරංග සම්පත් පියතුමාගේ සංකල්පය අනුව දැනට ඇති   අල්තාරය හා නවීකරණය කරනලද නව පාතිමා කන්ද දිප්පිටිගොඩ බැතිමතුන්ට ලැබූ මහගු දායාදයකි. නව අල්තාරය 2007 ඔක්තෝම්බර් 5 දිනදී, පාතිමා කන්ද 2007 ඔක්තෝම්බර් 13 වැනි දින දී විවෘත කරන ලදී. 
<br><br>
එම පියවරුන්ට පසුව කැමිලස් ප්‍රනාන්දු පියතුමා ද ඉන්පසුව ජූඩ් ශාමන් පියතුමා ද දලුගමට පත්ව ආවේය. දලුගම මීසමට අයත් දිප්පිටිගොඩ පාතිමා දෙව් මැදුර සැමවිටම අලංකාරව හා පිරිසිදුව පවත්වා ගැනීමට දෙව් මවට ඉතාමත් ලැදි ජූඩ් ශාමන් පියතුමාගේ අභිප්‍රාය විය. දිගු මවට මහත් ජාතියක් දැක්වූ එතුමා දැනට ඉඳිගොල්ල සාන්ත ජූඩ් සිද්ධස්ථානය  භාර පියතුමා වන්නේය. 