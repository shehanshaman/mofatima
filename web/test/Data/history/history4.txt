එවකට දලුගම මීසම භාර ගරු මනුවෙල් අපොන්සු පියතුමාගේ මගපෙන්වීම අනුව (1949.5.13) දින කොළඹ අගරදගුරු තොමස්කුරේ හිමිපාණන් විසින් උත්සව ශ්‍රීයෙන් නව දෙව් මැදුරේ වැඩ අරඹන ලදී. දිප්පිටිගොඩ ග්‍රාමවාසී කිතුනු හා බුදු බැතිමතුන්ගේ සහයෝගයෙන් ඉදිකෙරුණු කුඩා දෙව් මැදුර 1949.10.13 දින කොළඹ අගරදගුරු තෝමස් කුරේ පියතුමා විසිනි මංගල දිව්‍ය පූජාව පවත්වා ආසිරි ගන්වනු ලැබීය. 
<br><br>
පාතිමා මවට කැපකළ මෙම දෙව් මැදුර    ඉතා ඉක්මනින් කිතු බැතිමතුන් අතර ප්‍රචලිත විය. 1950 වසරේදී ලොව වටා සංචාරය කළ පාතිමා මෑණියන්ගේ ප්‍රතිමාව ශ්‍රී ලංකාවට වැඩම කළ අවස්ථාවේදී ගරු අපෝන්සු පියතුමාගේ බලවත් උත්සාහයෙන් පැය කීපයකට එම ප්‍රතිමාව දිප්පිටිගොඩ දේවස්ථානයට වැඩම කරවා ගැනීමට ලැබීම හත් භාග්‍යයකි. එම අවස්ථාවේදී හිරු වේගයෙන් භ්‍රමණය වී හිරු රැස් ධාරාවක් දේවස්ථාන භූමියට පතිත  විය.
<br><br>
මෙම අවධියේ මාසයේ පළමු සෙනසුරාදා දින විශේෂ මරිමව් බැතියක් දේවස්ථානයේ පැවති බවත් එයට නන්දෙසින් වන්දනාකරුවන් සහභාගි වූ බව ප්‍රකට කරුණකි. එවකට දේවස්ථාන භූමියේ පිහිටි ළිඳෙන් ස්නානය කිරීමෙන් රෝගීන් සුවය ලබා ඇත. 1954 දී ආරම්භ කෙරුණු  දිප්පිටිගෙඩ රෝමානු කතෝලික පාසල සහ 1955 දී පාතිමා කන්දට යාබද කොටස සුසාන භූමියට වෙන් කර දෙනු ලැබීම ගරු රැන්චොන් පියතුමාගෙන් (1953-1961) ඉටු වූ සේවාවකි. 
